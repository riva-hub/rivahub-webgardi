{
  "مطلب": "ققان دانشگاه واشنگتن هشدار داده‌اند تهیه تصاویر ماهواره‌ای جعلی با استفاده از فناوری جعل عمیق یا دیپ‌فیک می‌تواند امنیت ملی کشورها را به خطر بیندازد. به گزارش انگجت، پیش از این نگرانی از تهیه محتوای ویدئویی یا تصویری جعلی و قلابی از اشخاص مشهور با استفاده از فناوری جعل عمیق موجب نگرانی‌های امنیتی شده بود. اما حالا دامنه این تهدید به تهیه تصاویر ماهواره‌ای جعلی کشیده شده است. این پژوهشگران می‌گویند با استفاده از الگوریتم‌های هوش مصنوعی و از طریق تغذیه این الگوریتم‌ها با استفاده از عکس‌ها و نقشه‌های ماهواره‌ای مختلف، می‌توان تصاویر ماهواره‌ای جعل عمیق تهیه کرد که حاوی جاده‌ها، ساختمان‌ها، عوارض جغرافیایی و... غیرواقعی باشند یا ابعاد و ارتفاع و موقعیت ساختمان‌ها، جاده‌ها و ... در آنها با اهداف مغرضانه جابه‌جا شده باشند. اگر چه از فناوری جعل عمیق می‌توان برای شبیه‌سازی تغییرات مناطق مختلف جغرافیایی با هدف تحقیق در مورد گرمایش زمین، گسترش شهرنشینی، پیش‌بینی تحولات آتی و ... استفاده کرد، اما فناوری یادشده می‌تواند کارکردهای خطرناکی نیز داشته باشد. ممکن است از تصاویر ماهواره‌ای جعل عمیق برای پیشبرد اهداف سیاسی مانند پنهان کردن شواهد جنایات یا مخفی کردن نشانه‌های تغییرات مخرب آب‌وهوایی استفاده شود. از همین رو باید روشی قابل اطمینان برای شناسایی این نوع تصاویر ماهواره‌ای جعلی ابداع شود.",
  "تصویر": "https://8pic.ir/uploads/d8aad8b5d8a7d988db8cd8b1-d985d8a7d987d988d8a7d8b1d987e2808cd8a7db8c-d8afdb8cd9be-d981db8cdaa9-d8a7d985d986db8cd8aa-daa9d8b4d988-608902e2b5b1d.jpeg"
}
